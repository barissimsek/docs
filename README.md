## Tartışma Adabı v0.1 ##

- Tartışma konusu açık bir şekilde iki tarafça ilan edilmeden tartışma başlamaz.
- Tartışma konusu basittir bileşik olamaz. Yani başka alt problemlere bölünemez.
- Tartışma bitmeden, bittiği açıkça ilan edilmeden tartışmanın konusu değiştirilmez.
- İki taraftan birisi diğer tarafın görüşünü kabul ettiğinde tartışma neticeli sonlanır. İki tarafın da yeni açılım yapamadığı, fikir seviyesinin yerinde saydığı durumda tartışma neticesiz sonlanır. Taraflardan birisi karşı argüman getirmekte zorlandığı durumda tartışma hükmen ve neticeli sonlanır.
- Tartışma, konunun lehtarları ve aleyhtarları arasında olur.
- Tartışma haklı çıkmak, kazanmak için yapılmaz, doğruyu bulmak için yapılır.
- Tartışan kişiler her türlü harici yardımı gizli veya açık kullanabilir.
- Şahıslar değil, şahıslara referans vermeden davranışları eleştirilir, tartışılır.
- Tartışmada hiciv, mizah vs… kullanılabilir ancak tartışma sulandırılmaz.
- İddia sahibi iddiasını ispatla, gerekli referansları toplamakla kendi yükümlüdür.
- Referansı olmayan bilgiler yok hükmündedir.
- Doğaları gereği ispat edilemez nitelikte olan bilgiler yok hükmündedir.
- İnançlar doğrudan tartışılmaz. İnançlara ait meseleler inanç bağlamından koparılarak tartışılır.
- Akıl ile nakil çeliştiğinde akla itibar edilir.
- Tartışma sonrasında kişiler hakkında yorum yapılmaz, ortaya çıkan fikirler konuşulur.
- Tartışmayı kaybeden tebrik edilir.
- Tartışmayı kaybeden yanlış bir fikirden kurtulduğu ve doğruyu öğrendiği için sevinir.
